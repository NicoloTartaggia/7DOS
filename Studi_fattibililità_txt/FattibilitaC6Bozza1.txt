Capitolato C6 – Soldino – Fornito da Red Babel

Descrizione Generale:
Il capitolato richiede la realizzazione di un sistema automatico per la gestione dell’IVA basato su Ethereum, da collegare ad una piattaforma Web di e-commerce.

Scopi del progetto:
Lo scopo del progetto è di realizzare un’applicazione decentralizzata che utilizzi Ethereum per tenere automaticamente traccia dell’IVA, semplificando così la gestione alle aziende.
Il governo è responsabile della creazione delle monete virtuali e della loro distribuzione alle aziende autorizzate. Il governo avrà quindi una lista delle aziende autorizzate ad effettuare una transazione nel sistema.
Un’azienda deve quindi avere l’autorizzazione del governo per utilizzare l’applicazione, una volta ricevuta sarà pronta a vendere beni o servizi. Su base trimestrale il sistema farà pagare all’azienda l’IVA che le spetta.
I cittadini possono comprare beni o servizi dalle aziende autorizzate alla vendita mediante la piattaforma web di e-commerce, utilizzando ugualmente le monete virtuali rilasciate dal governo.

Tecnologie interessate:
-Smart contracts utilizzando la Ethereum Virtual Machine
-Tecnologia Blockchain
-Applicazioni decentralizzate per gli Smart contracts (chiamate ÐApp)
-Piattaforma web: HTML, CSS e JavaScript

Conclusioni:
Il progetto offre ottimi spunti di studio nell’ambiente Ethereum e Blockchain, tuttavia è necessario imparare molte nuove tecnologie e creare un sistema web di e-commerce non banale. Il carico di lavoro preventivato dal team ha portato a scartare il capitolato.

